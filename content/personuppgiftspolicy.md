---
title: "Personuppgiftspolicy"
headerColor: dark-grey
---

{{% alertbox class="alert-warning" %}}
Denna policy har ersatts av vår [Dataskyddspolicy](/dataskyddspolicy)
{{% /alertbox %}}

Personuppgiftspolicy för **Zifro AB**, organisationsnummer 556993-2261 (”Zifro”).

### Kontaktuppgifter

{{% alertbox class="alert-secondary" %}}
**Kontaktperson:** Sara Danielsson <br>
**E-post:** <personuppgifter@zifro.se>\
**Postadress:** c/o KTH Innovation, Lindstedtsvägen 24, 114 28 Stockholm
{{% /alertbox %}}

### Inledning

För att kunna erbjuda en smidig tjänst för elever och lärare
(“användare”) hanterar vi personuppgifter. Det är viktigt för
oss att personuppgifterna behandlas korrekt och säkert och att vi är
transparenta med vilka uppgifter vi hanterar. Vid frågor kring Zifros
behandling av personupppgifter, var god kontakta oss på e-postadressen
ovan.

Denna personuppgiftspolicy beskriver hur vi i egenskap av
personuppgiftsansvarig behandlar personuppgifterna i fråga. Den
kompletterar och är en del av användarvillkoren som godkänns vid
upprättande av konto. Samtycke till denna personuppgiftsbehandling kan
när som helst återkallas via kontaktperson ovan.

### Vilka personuppgifter som hanteras och varför

Alla uppgifter hanteras för att kunna erbjuda en relevant produkt med
en smidig användarupplevelse. Nedan följer en detaljerad beskrivning
av vilka uppgifter som hanteras, tillsammans med ändamålet för
hanteringen.

##### Besök på webbplats (www.zifro.se)

Zifro samlar in information av det slag som webbläsare och servrar
vanligtvis gör tillgänglig, såsom typ av webbläsare, IP-adress,
språkinställningar, operativsystem, hänvisande webbplats, samt datum
och tid för varje besökarförfrågan.

Denna information hanteras med samma försiktighet som övriga
personuppgifter enligt rutiner beskrivna nedan.

Syftet med denna insamling är att bättre förstå hur webbplatsen
används för att kunna förbättra användarupplevelsen.

##### Användning cookies (kakor)

En cookie är en liten textbaserad datafil som lagras lokalt på
besökarens dator, som besökarens webbläsare ger till webbplatsen
varje gång den återvänder till webbplatsen. Zifro använder cookies
för att identifiera och spåra besökare, deras användning av Zifros
webbplatser och deras inställningar på webbplatserna. Besökare till
webbplatsen som inte vill ha cookies placerade på sina datorer bör
ändra sina inställningar i webbläsaren till att inte använda cookies
innan de använder Zifros webbplatser. Att inte tillåta webbplatsen att
använda cookies kan ha nackdelen att vissa funktioner på webbplatsen
inte fungerar som önskat utan tillåtelse av cookies.

##### Upprättande av konto

I samband med upprättande av konto på www.zifro.se kan följande
uppgifter komma att samlas in (uppdelat i våra tre användartyper):

- **Elev**: Email, namn, årskurs, kön

- **Lärare**: Email, namn, skola, kommun, telefonnummer (valfritt)

- **Annat**: Email, namn, telefonnummer (valfritt), skola (valfritt), kommun
  (valfritt)

Dessa samlas in med följande ändamål:

- Att administrera konton och möjliggöra återställning av konto via email.

- Att möjliggöra för lärare att kunna följa sina elevers utveckling.

- Att möjliggöra för Zifro att kunna kontakta användare med
  önskemål om feedback och för att kunna informera om nyheter och
  kampanjer. Denna kontakt sker endast med användare av typen “lärare”
  eller “annat”.

Vid uppgradering till betaltjänsten uppger användaren även
betalningsinformation kopplat till skolan som uppgraderas. Denna lagras
enligt samma principer som övriga personuppgifter.

##### Användande av produkt

När en användare använder vår produkt sparas uppgifter om användarens
status och framsteg i användandet av produkten. Dessa omfattar, men är
ej begränsade till, uppgifter om vilka aktiviteter som användaren har
påbörjat och slutfört, felmeddelanden som uppstått när användaren
kodat och tid spenderad på varje aktivitet. Dessa samlas in med följande
ändamål:

- Att möjliggöra för lärare att följa sina elevers utveckling.

- Att möjliggöra för sammanställning och presentation av statistik utifrån
  anonymiserad data.

- Att möjliggöra för Zifro att i utvecklandet produkten ta hänsyn till
  användarnas beteende och inlärningskurvor.

All statistik som kan komma att presenteras för extern part, för andra
aktörer och/eller på webbplatsen, ska vara anonymiserad.

### Personuppgiftsbiträden

De personuppgifter som vi behandlar om dig som användare kan komma att
lämnas ut till bolag med säte exempelvis i Sverige eller USA, som Zifro
anlitar för att utföra tjänster åt Zifro, exempelvis IT-tjänster
som hosting via Azure. Dessa så kallade personuppgiftsbiträden kan då
komma att behandla personuppgifterna i enlighet med de instruktioner som
Zifro lämnar, och är skyldiga att behandla personuppgifter utifrån
samma säkerhetsnivå som Zifro behandlar uppgifterna.

### Säkerhet i samband med behandlingen

Zifro ser till att använda de säkerhetssystem som krävs för att
hålla alla personuppgifter konfidentiella och säkra från obehörig
åtkomst, obehörigt röjande till någon annan samt andra risker
förknippade med otillåtet personuppgiftsröjande. Zifro ska tillämpa
tekniska och organisatoriska åtgärder för att säkerställa detta,
samt kontinuerligt underhålla och testa säkerhetssystemen. Zifros
personal ska vara informerade om hur personuppgiftsbehandlingen ska ske
enligt Personuppgiftslagen (1998:204) och EU:s Dataskyddsförordning
(2016/679) (GDPR) och sköta personuppgiftsbehandlingen i förenlighet
med denna personuppgiftspolicy.

### Information och tillgång till personuppgifter

Via kontot på zifro.se har användare möjlighet att rätta,
komplettera, radera, invända och begränsa vår personuppgiftsbehandling
av uppgifter. De har rätt att kostnadsfritt få besked om vilka
personuppgifter som vi sparat om dem och om de begär det, få rättat
eller raderat uppgifter som sparats och som är felaktiga, ofullständiga
eller missvisande. En användare har också rätt att be om att få
uppgifterna överförda i ett allmänt använt och maskinläsbart format
till sig eller annan personuppgiftsansvarig.

### Lagringstider av personuppgifter

Så länge ett konto är aktivt på www.zifro.se sparas alla ovan nämnda
personuppgifter kopplade till kontot.

Alla personuppgifter raderas i samband med radering av konto. Detta sker
vid (1) om kontot raderas manuellt ifrån www.zifro.se eller (2) om kontot
har varit låst efter att den gratis testperioden är slut utan att kontot
har uppgraderats (“inaktivt läge”) i 1 år. Lärare kan välja att
radera konton för alla sina elever. Uppgifter kring användandet av
produkt (se ovan) kan dock komma att sparas i anonymiserat format efter
att kontot raderats.

### Eventuella ändringar av personuppgiftspolicyn

Vid lagändringar eller vid utvecklandet av Zifros tjänster och
produkter, kan personuppgiftspolicyn komma att ändras. Användare
informeras då om ändringarna vid inloggning på webbplatsen. Det
fortsatta användandet av Zifros webbplatser efter någon ändring
i denna personuppgiftspolicy kommer att utgöra godkännandet av en
sådan ändring.

### Rätten att inge klagomål till tillsynsmyndighet

Vid klagomål kring personuppgiftsbehandlingen enligt denna
personuppgiftspolicy kan du vända dig till Datainspektionen
(<https://www.datainspektionen.se/>).
