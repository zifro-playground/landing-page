<!-- Template: Tutorial Page -->
<!-- Link: /teacher/aktiviteter/rakna-varorna/introduktion-till-variabler -->
<!-- Page name: Introduktion till variabler -->
<!-- Time Duration: 10 -->
<!-- Step by step Text: -->

#### Exempel - skapa variabler

- **Exempelkod.** Här är exempel på kod som vi kommer köra idag.
- **Skapa variabler.** Här skapas två variabler som heter äpplen och päron.

#### Vad är en variabel?

- **Namn och värde.** En variabel består av två saker: ett namn och ett värde.
- **Pusselbitar.** Vi kan se det som pusselbitar där ena biten är en namnbit och den andra är en värdesbit.
- **Många alternativ.** Det finns många olika namn och värden som vi kan välja mellan.

#### Skapa variabel med namn äpplen

- **Välj namn och värde.** När datorn läser första kodraden plockar den först ut namnbiten äpplen och värdesbiten 20.
- **Klicka ihop bitarna.** Likhetstecknet (=) betyder att vi klickar ihop bitarna så att de blir ett par (nästa bild).

#### Para ihop bitar

- **Ihopklickat.** Så nu har datorn parat ihop namnet äpplen med värdet 20. (Notera att likhetstecknet betyder något annat än i matematiken.)
- **Spara i minnet.** Det sista den gör då är att spara variabeln i minnet (animation).

#### Skapa variabel med namn päron

- **Upprepa.** Samma mönster upprepas när datorn läser nästa rad kod.
- **Välj namn och värde.** Först plockar den ut en variabelbit med namnet päron och en värdesbit med värdet 13.

#### Para ihop bitar

- **Klicka ihop och spara.** Likhetstecknet klickar ihop namnet med värdet och sedan sparas den nya variabeln i minnet.
- **Minnet kan användas senare.** Allt som finns sparat i minnet kan vi använda senare i vårt program för att göra andra uträkningar.

#### Exempel - räkna ut antalet frukter

- **Utöka exemplet.** Nu lägger vi till en rad till exemplet.
- **Två rader körda.** De två första raderna är redan körda så två variabler med namnen äpplen och päron är skapade och finns i minnet.
- **Summera frukter** Nu ska vi använda de skapade variablerna för att räkna ut totala antalet frukter.

#### Utvärdera högerled

- **Högerled i fokus.** När vi kör denna rad är det första som händer att dator utvärderar allt till höger om likhetstecknet.
- **Leta värden i minnet.** När vi skriver äpplen + päron letar datorn i minnet efter variabler med de namnen och hämtar deras värden.
- **Summera värden.** Den hittar då att värdet på äpplen är 20 och värdet på päron är 13. 20+13 blir 33 (nästa bild)

#### Para ihop namn och värde

- **Para ihop.** Så när datorn har räknat ut värdet för högerledet så har vi kvar ett namn och ett värde som vi kan para ihop. (nästa bild)

#### Spara nyskapad variabel i minnet

- **Ny variabel skapad.** När namnet och värdet parats ihop så har vi skapat en ny variabel med namnet frukter och värdet 33.
- **Spara i minnet.** Sista steget blir då att datorn sparar den nya variabeln i minnet (animation).

#### Exempel - Uppdatera antalet likes

- **Instagramlikes.** Här kommer ett nytt exempel där vi har variabeln likes som håller koll på hur många likes vi fått på vår instagrambild.
- **Öka från 0.** Den startar på 0 och varje gång någon klicka på “gilla” så ökar värdet på variabeln med 1.

#### Skapa och spara variabel

- **Skapa variabel.** Först gör vi som vanligt och skapar en variabel med namnet “likes” och värdet 0.
- **Spara i minnet.** Variabeln sparas i minnet (animation).

#### Utvärdera högerled

- **Kör nästa rad.** När vi får en till “like” så körs den här raden för att öka värdet med 1.
- **Högerled i fokus.** Datorn börjar med att räkna ut det som står på höger sida om likhetstecknet.
- **Leta värden i minnet.** Datorn letar upp variabeln med namn likes i minnet och hämtar dess värde.
- **Uträkning.** Uträkningen blir då 0+1=1.

#### Para ihop namn och värde

- **Para ihop** När datorn har räknat ut värdet för det som är till höger om likhetstecknet så har den igen kvar ett namn och ett värde som kan paras ihop (nästa bild).

#### Uppdatera variabel i minnet

- **Dags att spara.** När namnet likes parats ihop med värdet 1 är det bara att spara i minnet kvar.
- **Uppdatera i minnet.** Eftersom det redan finns en variabel med namnet likes i minnet och vår nya variabel heter likes så kommer värdet på variabeln i minnet att uppdateras (animation).
- **Unika variabelnamn i minnet.** Det kan inte finnas flera variabler med samma namn i minnet.

#### Utvärdera högerled

- **En till like.** När vi får en till like så vill vi uppdatera värdet så att det ökar med 1 igen.
- **Upprepa.** Då upprepas samma stegen som förra gången.
- **Högerled i fokus.** Först räknas högerledet ut genom att värdet på variabeln med namn likes hämtas från minnet och adderas med värdet 1. 1+1=2 (nästa bild).

#### Para ihop namn och värde

- **Para ihop.** Nu har vi kvar namnet likes med värdet 2 och dessa paras ihop. (nästa bild)

#### Uppdatera variabel i minnet

- **Uppdatera i minnet.** Den nya variabeln ska nu sparas i minnet men eftersom det redan finns en med namn likes så uppdateras värdet på den istället.

#### Exempel - mobilsurf kvar efter film

- **Variabel med surfmängd.** Ett sista exempel där vi har en variabel som heter surf och innehåller surfmängden vi har kvar på mobilen denna månad.
- **Variabel med filmstorlek.** Den andra variabel heter film och är hur mycket surf det går åt för att kolla på en film.
- **Beräkna surf kvar.** Det sista som görs är att vi ska beräkna hur mycket surf vi har kvar efter att ha kollat på filmen.
- **OBS.** (Notera att decimalpunkt används istället för decimalkomma. Detta eftersom programmering oftast är på engelska där decimalpunkt används.)

#### Skapa två variabler

- **Skapa surfvariabel.** Först skapas en variabel med namnet surf och värdet 5 och sedan sparas den i minnet (animation).
- **Skapa filmvariabel.** Sedan skapas en annan variabel med namnet film och värdet 0.8. Även denna sparas i minnet (animation).

#### Utvärdera högerled

- **Beräkna högerledet.** Datorn räknar först ut värdet på högerledet genom att hämta värdena från variablerna i minnet och göra en subtraktion. 5-0.8=4.2 (nästa bild).

#### Para ihop namn och värde

- **Para ihop.** Nu har vi igen ett namn och ett värde som vi kan para ihop (nästa bild).

#### Uppdatera variabel i minnet

- **Uppdatera i minnet.** När vi parat ihop dem ska variabeln sparas i minnet men eftersom det redan finns en variabel med namnet surf i minnet så uppdateras värdet på den (animation).

#### Flera räknesätt

- **4 räknesätt.** För att göra beräkningar med värden och variabler i kod går det bra att använda de vanliga räknesätten som addition (+), subtraktion (-), multiplikation (\*) och division (/).

<!-- Video Tutorial ID: LHgPgcVenp8 -->
<!-- Presentation Slides Link: https://docs.google.com/presentation/d/e/2PACX-1vSys-Ho09inPTXAOH1LBdfl6xAVYUkSjv-6Qqtz3eF7zarLH45H9YwrtNf9CcpxrDwD2fhiTslVAk3z -->
<!-- Code concept tag: [variabler] -->
