---
title: Dataskyddspolicy
headerColor: dark-grey
date: 2018-05-23
---

### 1. Generellt

1.1. Denna dataskyddspolicy innehåller information om hur **Zifro AB**,
organisationsnummer 556993-2261, (”Zifro”, ”vi” eller ”oss”)
behandlar personuppgifter.

1.2. Zifro tillhandahåller en molnbaserad tjänst, med syfte att fungera
som ett digitalt läromedel för att planera, genomföra och utvärdera
undervisning inom programmering med tillhörande texter, videos, övningar
och material (”Tjänsten”). Vid tillhandahållande av Tjänsten kommer
Zifro att behandla personuppgifter. Zifro är personuppgiftsansvarig
för den personuppgiftsbehandling som Zifro utför.

1.3. Zifro kommer enbart samla in och behandla personuppgifter i enlighet
med personuppgiftslagen (1998:204) eller dataskyddsförordningen
(EU 2016/679) som gäller vid tidpunkten för behandlingen. Denna
dataskyddspolicy beskriver även en registrerads rättigheter och
möjligheter att exempelvis begära registerutdrag.

1.4 I de fall en skola extraherar data från Tjänsten för sina egna
ändamål, är skolan personuppgiftsansvarig för den behandling som
skolan utför.

1.5. Den senaste versionen av denna dataskyddspolicy finns på Zifros
webbplats.

### 2. Insamling av personuppgifter

2.1. Zifro behandlar följande personuppgifter:

(a) Personuppgifter hänförliga till användare av Tjänsten som är elever:

- namn
- e-post
- klass/grupp/årskurs
- skola
- i vilken kommun skolan är belägen

(b) Personuppgifter hänförliga till användare av Tjänsten som är lärare:

- namn
- e-post
- arbetsplats/skola
- i vilken kommun arbetsplatsen/skolan är belägen

(c) Personuppgifter hänförliga till Zifros kundkontakt hos en kund:

- namn
- e-post
- arbetsplats/skola
- i vilken kommun arbetsplatsen/skolan är belägen
- telefonnummer

(d) Om en användare kontaktar Zifro via e-post, telefon, eller genom
Tjänsten, samlar Zifro in namn, telefonnummer och e-postadress, beroende
på kontaktform, samt övriga personuppgifter som krävs för att kunna
assistera den som kontaktar Zifro.

2.2 Vid användning av Tjänsten av användare som är elever, samlar
Zifro in resultat och statistik hänförligt till respektive elevs
framsteg och utveckling.

2.3. Vid användning av Tjänsten samlar Zifro in uppgifter
genom så kallade cookies. Mer information finns i vår [Cookie
policy](/cookie-policy). Vid besök på Zifros webbplats eller vid
användning av Tjänsten samlas följande data in genom cookies:
trafikdata, IP-adress, typ av enhet, operativsystem och webbläsartyp
som besökaren använder.

### 3. Hur Zifro behandlar personuppgifter

3.1. Zifro behandlar personuppgifter för att tillhandahålla och
förbättra Tjänsten samt uppfylla våra åtaganden gentemot dig. Zifro
behandlar personuppgifter för följande ändamål och baserat på
följande lagliga grunder.

| Syfte med behandlingen | Laglig grund för behandlingen | Kategorier av personuppgifter | Lagringstid
| --- | --- | --- | --- |
| För att tillhandahålla användarkonton till elever.  | För att kunna fullgöra Zifros kontraktuella åtaganden.  | De kategorier som anges i stycke2.1 (a) | I ett år från den specifika användarens senaste användning av Tjänsten.
| För att tillhandahålla användarkonton till lärare.  | För att kunna fullgöra Zifros kontraktuella åtaganden.  | De kategorier som anges i stycke2.1 (b) | I ett år från den specifika användarens senaste användning av Tjänsten.
| För att administrera kundavtal och hantera kundrelationer.  | För att kunna fullgöra Zifros kontraktuella åtaganden.  | De kategorier som anges i stycke2.1 (c) | Så länge kunden är kund hos Zifro och ett år därefter, eller sådan längre tid tills eventuella utestående krav har reglerats.
| För att tillhandahålla Tjänsten.  | För att kunna fullgöra Zifros kontraktuella åtaganden.  | De kategorier som anges i styckena2.1 (a) eller 2.1 (b), 2.2 samt 2.3 | I ett år från den specifika användarens senaste användning av Tjänsten.
| För att möjliggöra för användare som är lärare att planera, genomföra, utvärdera och betygsätta användare som är elever.  | För att kunna fullgöra Zifros kontraktuella åtaganden.  | De kategorier som anges i styckena 2.1 (a) och 2.2.  | I ett år från den specifika användaren som är elevs senaste användning av Tjänsten.
| För att säkerställa att innehåll presenteras effektivt för användare av Tjänsten.  | Andra berättigade intressen.  | De kategorier som anges i stycke 2.3 | Så länge användarsessionen pågår.
| För att utställa fakturor och hantera betalningar för användning av Tjänsten.  | För att kunna fullgöra Zifros kontraktuella åtaganden och för att följa tillämplig lagstiftning.  | De kategorier som anges i stycke2.1 (c) | Till dess fordran är betald, och därefter i upp till sju år i enlighet med svenska bokföringsregler.
| För att skicka information om Tjänsten och nyhetsbrev till mailadresser knutna till lärarkonton och kundkontakten.  | Andre berättigade intressen | E-postadress till de mottagarkategorier som anges i styckena 2.1 (b) och 2.1 (c) | Så länge Zifro skickar ut sådan information, såvida inte mottagaren frånsäger sig att få sådan information.
| För att förbättra Tjänsten och för affärsutveckling.  | Andra berättigade intressen.  | De kategorier som anges i stycke 2.3 | Högst 6 månader från insamlingen.
| För att följa tillämplig lagstiftning såsom bokföringslagslagen.  | För att följa tillämplig lagstiftning.  | De kategorier som anges i stycke 2.1 (c) | I enlighet med lag (enligt svenska bokföringsregler i sju år).
 
### 4. Lärares tillgång till elevers personuppgifter

4.1 När Tjänsten används i undervisning kommer en lärares
användarkonto vara sammankopplat med lärarens elevers
användarkonton. Läraren får tillgång till respektive elevs namn
samt resultat och statistik hänförligt till respektive elevs framsteg
och utveckling. Läraren ges tillgång till respektive elevs namn
och statistik för att Zifro ska kunna fullgöra sina kontraktuella
åtaganden.

### 5. Överföring av personuppgifter

5.1. Zifro kan överföra till eller dela personuppgifter med andra
parter som behandlar data för Zifros räkning, för att Zifro ska kunna
tillhandahålla Tjänsten. Zifro använder följande underleverantörer
eller kategorier av underleverantörer.

| Underleverantör (namn på tjänst) | Land/region där tjänsten fullgörs | Mekanism för överföring till tredje land | Typ av tjänst
| --- | --- | --- | --- |
| Umbraco Cloud | EU/EES | Överförs inte | Hostingtjänster
| MailChimp | EU/EES/USA | Certifiering enligt EU-U.S Privacy Shield Framework | Mejlutskick
| Trello | EU/EES/USA | Certifiering enligt EU-U.S Privacy Shield Framework | Hantering av kundrelationer
| Bokio | EU/EES | Överförs inte | Bokföringstjänster

5.2. Zifro samarbetar endast med företag som behandlar personuppgifter
inom EU/EES eller med företag som upprätthåller samma skyddsnivå
som inom EU/EES genom att t.ex. ha anslutit sig till den s.k. Privacy
Shield-överenskommelsen mellan EU och USA.

5.3. Zifro lämnar ut nödvändiga personuppgifter till myndigheter som
polis, skattemyndigheter eller andra myndigheter om Zifro är skyldigt
att göra det enligt lag. Ett exempel på laglig utlämning är i syfte
att bekämpa penningtvätt och finansiering mot terrorism.

### 6. Rättigheter för registrerade

6.1. **Rätt till registerutdrag**. Du har rätt att en gång per
kalenderår utan kostnad ta del av ett registerutdrag över dina
personuppgifter som vi lagrar och behandlar. Din begäran måste
skickas in skriftligen till oss enligt kontaktuppgifterna nedan och ha
din underskrift.

6.2. **Rätt till rättelse**. Du har rätt att korrigera felaktig eller
inkomplett information om dig själv. Du kan själv korrigera felaktig
eller inkomplett information i Tjänsten. Du kan även kontakta oss om
du vill ha hjälp med detta.

6.3. **Dataportabilitet**. När det gäller personuppgifter som du har
lämnat till oss kan du ha rätt att begära överflyttning till annan
leverantör. Kontakta oss om du vill ha hjälp med detta.

6.4. **Avaktivering och radering av användarkonto** (Rätten att bli
bortglömd). Du har rätt att motsätta dig vår behandling av dina
personuppgifter. Konsekvensen av detta kan bli att du inte längre kan
använda Tjänsten. Om du vill radera ditt användarkonto, vänligen
kontakta oss enligt kontaktuppgifterna nedan.

6.5. **Marknadsföringskommunikation**. Du kan när som helst avstå
från att ta emot marknadsföringskommunikation från Zifro genom att
klicka på ”avsluta prenumeration” i epostkommunikation som Zifro
skickar. Registrerade är alltid välkomna att kontakta Zifro för att
få hjälp att tacka nej till Zifros kommunikation.

### 7. Säkerhet

7.1. Säkerhet är viktigt för Zifro, som vidtar adekvata tekniska
och organisatoriska säkerhetsåtgärder för att säkerställa att
personuppgifter inte kan missbrukas, förloras eller förfogas över
av obehöriga i samband med att Zifro behandlar personuppgifter enligt
denna dataskyddspolicy.

### 8. Ändringar i denna dataskyddspolicy

8.1. Zifro förbehåller sig rätten att göra ändringar i denna
dataskyddspolicy.

8.2. Alla ändringar i denna dataskyddspolicy kommer att offentliggöras
på vår webbplats. Vänligen besök vår webbplats regelbundet för
att hålla dig underrättad om eventuella förändringar.

### 9. Kontakt

9.1. För ytterligare information om Zifros personuppgiftshantering
eller om du har frågor, är denne välkommen att kontakta Zifro på:

{{% alertbox class="alert-secondary" %}}
**E-post:** [info@zifro.se](mailto:info@zifro.se)\
**Postadress:** c/o KTH Innovation, Lindstedtsvägen 24, 114 28 Stockholm
{{% /alertbox %}}

9.2. Är du missnöjd med hur vi behandlar dina personuppgifter
kan du vända dig till Datainspektionen, +46 8 657 61 00,
datainspektionen@datainspektion.se, box 8114, 104 20 Stockholm.

### 10. Ikraftträdandedatum

Denna dataskyddspolicy gäller från och med **2018-05-23** tills den
ersätts av en uppdaterad version.

