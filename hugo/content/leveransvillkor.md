---
title: Leveransvillkor
headerColor: dark-grey
date: 2018-08-24
---

{{% alertbox class="alert-info" %}}
Dessa Leveransvillkor är en bilaga till Ramavtalet, som ingås i samband
med inköp av Zifros tjänster.
{{% /alertbox %}}

Zifro och Kunden benämns individuellt som ”Part” och gemensamt som ”Parterna”.

### 1. TJÄNSTEN

1.1. Zifro ska leverera Tjänsten till Kunden under löptiden, samt
fullgöra eventuella övriga åtaganden till Kunden, i enlighet med
Avtalet.

1.2. Zifro tillhandahåller en molnbaserad tjänst, med syfte att
fungera som ett digitalt läromedel för att planera, genomföra
och utvärdera undervisning inom programmering med tillhörande
texter, videos, övningar och material (”Tjänsten”). Tjänsten
tillhandahålls till av Kunden valt antal elever och lärare genom unika
användarkonton. ZIFRO PLAYGROUND är elevversionen och ZIFRO TEACHER
är lärarversionen av Tjänsten.

1.3. Tjänsten innefattar följande:

- Användarkonton för valt antal elever i ZIFRO PLAYGROUND, genom vilken
  respektive elev kan tillgodogöra sig kunskaper i programmering genom
  interaktiva övningar,

- Administratörskonton för valt antal lärare i ZIFRO TEACHER, genom vilken
  respektive lärare kan planera lektioner, ta del av lärarmaterial och följa
  sina elevers utveckling,

- Interaktiva övningar i programspråket Python samt tillhörande
  instruktionstexter och instruktionsfilmer,

- Fria standarduppdateringar av Tjänsten.

  1.4. I Tjänsten ingår de antal användarkonton för elever
  och administratörskonton för lärare som anges i Kundens
  beställning ovan. Kunden kan beställa ytterligare användarkonton
  och administratörskonton genom att kontakta Zifro. Om inget annat
  överenskommes vid sådan beställning, gäller ytterligare beställda
  konton för återstoden löptiden.

  1.5. Åtkomst till Tjänsten sker via datorer med fungerande
  internetuppkopplingar med webbläsare som stöds av Tjänsten. Kunden
  ansvarar för att dess lärare och elever har tillgång till datorer med
  webbläsare som stöds av Tjänsten och fungerande internetuppkoppling.

### 2. KUNDENS SKYLDIGHETER

2.1. Kunden ska utföra sina åtaganden i enlighet med Avtalet.

2.2. Kunden får endast använda Tjänsten som ett läromedel inom ramen
för Kundens dagliga verksamhet i enlighet med Avtalet och gällande
lagstiftning.

2.3. Kunden får inte använda Tjänsten på ett sätt som kan inkräkta
på upphovsrätt eller annan immateriell rättighet tillhörande Zifro
eller tredje part. Vid misstänkt eller upptäckt intrång ska Kunden
omedelbart rapportera detta till Zifro.

2.4. Kunden ska tillse att lärare och elever inte nyttjar Tjänsten
på ett sätt som kan skada eller inverka negativt på Tjänsten, Zifro
eller tredje part.

### 3. BETALNING OCH FAKTURERING

3.1. Kunden ska betala Zifro den ersättning som framgår av Avtalet.

3.2. Zifro fakturerar Kunden för Tjänsten årsvis i förskott, om
annat inte överenskommits skriftligen mellan Parterna.

3.3. Zifro fakturerar Kunden för eventuella ytterligare användare,
utöver det antal som ingår i Tjänsten, vid godkännande av Kundens
beställning.

3.4. Betalning ska ske inom tjugo (20) dagar från fakturadatums
utställelsedatum. Betalning ska ske oavsett eventuella krav eller
rättigheter som Kunden kan ha gentemot Zifro. För utebliven betalning
debiteras dröjsmålsränta i enlighet med vad som anges i räntelagen
(1975:635).

3.5. Om Kunden är försenad med betalning i mer än trettio (30)
dagar, och efter skriftlig påminnelse från Zifro, har Zifro rätt att
avbryta tillhandahållandet av sina åtaganden enligt Avtalet (inklusive
Tjänsten) till Kunden. Om Kunden inte har betalat inom ytterligare
fjorton (14) dagar, har Zifro rätt att omedelbart säga upp Avtalet,
utan att det påverkar Zifros rätt att göra andra påföljder gällande.

3.6. Samtliga belopp anges i svenska kronor om inget annat särskilt
anges. Alla belopp anges exklusive moms.

### 4. TILLGÄNGLIGHET OCH FEL I TJÄNSTEN

4.1. Zifro ska tillhandahålla Tjänsten till Kunden under Avtalets
löptid.

4.2. Om det föreligger fel i Tjänsten eller om Tjänsten inte är
tillgänglig för Kunden, ska Zifro vidta rimliga åtgärder för att
hantera och åtgärda felet så snart som skäligen kan krävas utifrån
felets beskaffenhet.

4.3. Kunden måste reklamera fel inom en (1) månad efter det att Kunden
märkt eller bort märka ett fel för att Kunden ska kunna framställa
krav.

4.4. Zifros ansvar för fel i Tjänsten omfattar inte fel som är
hänförliga till omständighet hos Kunden, Kundens IT-miljö eller som
Kunden ansvarar för enligt Avtalet, eller omständighet som ligger utom
Zifros kontroll.

4.5. Om inte annat uttryckligen följer av Avtalet,

- tillhandahålls Tjänsten i befintligt skick utan garantier av något
  slag och Kundens användning av Tjänsten är Kundens ansvar, och

- lämnar Zifro inte några garantier, direkta, underförstådda eller
  på annat sätt, rörande tillgänglighet, kvalitet, duglighet för
  något särskilt syfte, lämplighet eller riktighet av Tjänsten och
  dess innehåll.

### 5. ANSVARSBEGRÄNSNING

5.1. Zifro ansvarar endast för fel som orsakas med uppsåt eller av
grov vårdslöshet. Skulle skadeståndsansvar uppstå är Zifros ansvar
begränsat till direkt skada.

5.2. Zifro ansvarar inte i något fall för indirekt skada, exempelvis
men inte uttömmande, för utebliven vinst, förlust av inkomst eller
omsättning, följdskada, eventuell ersättningsskyldighet mot tredje
man och förlust av data.

5.3. Kunden och Zifro är överens om att Zifros totala skadeståndsansvar
per kalenderår ska vara begränsat till det belopp Kunden erlagt
till Zifro för Tjänsten under sex (6) månader perioden före
skadetillfället.

### 6. PERSONUPPGIFTER

6.1. Zifro samlar in och behandlar personuppgifter som
personuppgiftsansvarig i enlighet med Zifros dataskyddspolicy. Senaste
versionen av Zifros dataskyddspolicy finns på Zifros webbplats.

6.2. Zifro kommer enbart samla in och behandla personuppgifter
i enlighet med personuppgiftslagen (1998:204) eller den allmänna
dataskyddsförordningen (EU 2016/679), den som vid tillfället äger
tillämpning i Sverige.

6.3. Om Kundens användare av Tjänsten är barn, ansvarar Kunden för
att informera barnens vårdnadshavare om Tjänsten och Zifro, samt
uppmana vårdnadshavare att läsa Zifros dataskyddspolicy.

6.4. Kunden får inte hantera känsliga personuppgifter via Tjänsten.

### 7. IMMATERIELLA RÄTTIGHETER

7.1. Samtliga immateriella och övriga rättigheter (registrerade och
oregistrerade) gällande Zifro och Tjänsten innehas av Zifro eller Zifros
licensgivare. Förutom enligt vad som anges i Avtalet så har Kunden ingen
rättighet eller licens att använda någon upphovsrätt, varumärke,
eller annan immateriell rättighet som ägs eller kontrolleras av Zifro.

7.2. Kunden får enbart använda Tjänsten och dess innehåll, såsom
text, video, övningar och annat material, inom ramen för planering,
genomförande och uppföljning av undervisning som sker med hjälp
av Tjänsten.

7.3. Kunden får inte kopiera, överföra till tredje man, ändra eller
utveckla programvaror ingående i Tjänsten. Kunden får inte heller
dekompilera eller utföra så kallad reverse engineering på Tjänsten
eller på annat sätt försöka återskapa källkoden.

7.4. Kunden får inte använda Zifros varumärke eller andra kännetecken
ägda av Zifro utan Zifros föregående skriftliga tillstånd.

7.5. Kunden får inte ändra eller ta bort någon äganderättsinformation
från Tjänsten angående patent, upphovsrätt, varumärke eller övrig
immaterialrätt.

### 8. FORCE MAJEURE

8.1. Om Zifro förhindras att fullgöra sina åtaganden enligt Avtalet,
på grund av omständighet som Zifro inte rimligen kunnat råda över,
såsom blixtnedslag, miljökatastrof, arbetskonflikt, eldsvåda, ändrad
myndighetsbestämmelse, myndighetsingripande, fel i det allmänna data-,
telefon- eller mobiltelefonnätet, krig, upplopp samt fel eller försening
i tjänster från underleverantör på grund av omständigheter som här
angivits, ska detta utgöra befrielsegrund som medför framflyttning av
tidpunkt för prestation och befrielse från skadeståndsskyldighet och
andra eventuella påföljder.

### 9. AVTALSTID OCH UPPSÄGNING

9.1. Avtalet gäller under löptiden angiven ovan. Om kunden önskar
använda tjänsten efter avtalstiden, ska ett nytt avtal ingås.

9.2. Om Kunden är i dröjsmål längre än sextio (60) dagar med
betalning av förfallen faktura från Zifro, har Zifro rätt att säga upp
Avtalet till omedelbart upphörande efter skriftligt meddelande. Zifros
uppsägning enligt denna punkt ska inte under några förhållanden ses
som ett avtalsbrott. Det fråntar inte heller Zifro rätten att göra
andra påföljder gällande med anledning av Kundens avtalsbrott.

9.3. Efter Avtalets upphörande har Kunden inte längre rätt att använda
Tjänsten eller annars tillgodogöra sig Zifros tjänster.

### 10. ÖVRIGA VILLKOR

10.1. Zifro kan komma att uppdatera Tjänsten. Uppdateringar kan
komma att innehålla nya funktioner, övningar och lösningar på
fel i Tjänsten. Om en uppdatering innehåller nya funktioner som
kräver instruktioner till Kunden, kommer Zifro tillhandahålla sådan
dokumentation till Kunden i samband med uppdateringen.

10.2. Zifro har rätt att anlita underleverantörer för att utföra
sina åtaganden gentemot Kunden.

10.3. Zifro har rätt att stänga av Kunden utan förvarning om Kunden
använder Tjänsten i strid med Avtalet.

10.4. Kunden har inte rätt att överlåta några rättigheter eller
skyldigheter under Avtalet utan skriftligt godkännande från Zifro.

10.5. Zifro har rätt att överlåta Avtalet till annat bolag i samma
koncern som Zifro eller till tredje man i anslutning till en överlåtelse
av alla eller väsentligen alla Zifros tillgångar.

10.6. Genom att acceptera och ingå Avtalet på av Zifro anvisat sätt,
exempelvis digitalt via epost eller Zifros webbplats, godkänner Kunden
de villkor som anges i Avtalet. Du som ingår Avtalet på Kundens vägnar
garanterar att du har full behörighet att binda Kunden till Avtalet.

### 11. LAGVAL OCH TVISTELÖSNING

11.1. Avtalet ska tolkas och tillämpas i enlighet med svensk lag utan
tillämpning av dess lagvalsregler.

11.2. Tvist eller krav som uppstår mellan Kunden och Zifro ska slutligen
avgöras av svensk allmän domstol, med Stockholms tingsrätt som
första instans.

{{% alertbox class="alert-light" %}}
Version 1 av Leveransvillkoren.
{{% /alertbox %}}
