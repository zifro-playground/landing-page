<!-- Template: Generic Page -->
<!-- Link: /beta/modul-1 -->
<!-- Page name: Modul 1: Styr podden -->
<!-- Page Title: {empty} -->
<!-- Page Text: -->

<a href="/beta">⬅️Tillbaka till översikten</a>

<p class="lead">
  Att programmera är att ge instruktioner till en maskin. I den här modulen kommer du få styra runt en podd med hjälp av enkla kodinstruktioner. Du får också en introduktion till ett av de mest centrala begreppen i programmering: "iterationer", här i form av for-slingor!
</p>

<div  style="margin-bottom: 3rem;"></div>

Vi börjar med att ta en titt på definitionen av att programmera.

<blockquote class="blockquote text-right">
  <p class="mb-0"><strong>programmering</strong>, formaliserad planläggning, t.ex. av en programstyrd verktygsmaskin eller tvättmaskin.</p>
  <footer class="blockquote-footer"><cite title="Source Title">Nationalencyklopedin (NE)</cite></footer>
</blockquote>
Om du någon gång har satt på en tvättmaskin, eller en microvågsugn, har du alltså redan programmerat. Nu ska vi gå lite djupare, och ge instruktionerna via kod istället för via reglage och knappar.

<div  style="margin-bottom: 3rem;"></div>

### Om programmeringsspråk

    programmeringsspråk = "python"

På samma sätt som att människor pratar olika språk med varandra så finns det flera olika språk för människor och maskiner att interagera på. I den här kursen kommer du att få koda i **Python**. Python är ett av de mest populära programmeringsspråken i världen, och är också känt för att vara ett bra programmeringsspråk för nybörjaren.

_Tre snabba fakta om Python_:

1.  Spotify och Netflix är exempel på företag som har Python-kod i sina algoritmer.
2.  Python används ofta för dataanalys och maskininlärning.
3.  I Sverige är det ungefär lika vanligt att säga "pyyython" som "pajton" när man pratar om språket. Du väljer alltså själv hur du vill säga!

##### En "top-down approach" 🚁

Att programmera är att ge en maskin instruktioner. När en människa ger en instruktion till en annan människa kan instruktionerna vara ganska generella. T.ex. så kan du kanske säga till en familjemedlem "_Åk och handla!_" och chanserna är hyfsade att detta blir genomfört, då din familjemedlem själv kan tolka vad du menar (_kolla inköpslistan_, _åk till er vanliga butik_, osv.). Nu leker vi med tanken att du har köpt en robot som du ska programmera till att handla åt dig. Till denna behöver instruktionerna vara mycket per precisa. I slutändan behöver roboten exakt information om alla varor (märke, storlek på förpackning), koordinater för vägen den ska åka till affären, trafikregler osv. Det blir plötsligt ett väldigt stort projekt! Därför finns olika _abstraktionsnivåer_ i programmering.

Vi kommer i denna kurs att börja på en **hög abstraktionsnivå**. I fallet med inköpsroboten skulle vi skapa inköpsalgoritmen utifrån kommandon i form av `läs_inköpslistan()`, `lägg_vara_i_varukorg()`, `betala()`, osv. Ett exempel på ett kommando du alldeles strax kommer använda är `åk_mot_norr()`. Detta är inte generell Python-kod, utan fungerar bara i sammanhanget inuti Zifro Playground. Du kommer dock också att skriva generell Python-kod, som t.ex. raden `for i in range(5):` för att få kod att upprepa sig.

Genom att blanda generell Python-kod med fördefinierade kommandon kan du fokusera på det viktiga: **koncepten bakom algoritmerna**, och samtidigt lära dig hur Python ser ut! _Om du sen vill bli utvecklare, så behöver du lära dig att skapa kommandona, men vi nöjer oss med att använda dom i denna kurs!_

<div  style="margin-bottom: 3rem;"></div>

### Styr podden med dina första kodrader

Nu är det dags för dig att testa att börja koda. Klicka på länken nedan för att komma till Zifro Playground och modulen "Styr podden". Nedan finns även en video som förklarar konceptet for-slingor lite mer, så du kan när som helst pausa kodandet för att kolla på den videon om du vill ha mer förklaringar.

<a href="/beta/modul-1/styr-podden" target="_blank">🚀Klicka här för att komma till Playground.</a>

<div class="video-container" style="margin-bottom: 2rem;">
<iframe src="https://www.youtube.com/embed/Q-bUmATNSiU" frameborder="0" allowfullscreen></iframe>
</div>

<a href="/beta/modul-2">➡️ Till modul 2</a>

<!-- Hide In Navigation: false -->
<!-- Header Color: 3 #23b293 -->
<!-- Custom URL: modul-1 -->
