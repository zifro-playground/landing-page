<!-- TLDR: For-slingor används för att upprepa kod i ett kod-block. -->
<ul>
<li>En variabel består av ett <strong>namn</strong> och ett <strong>värde</strong></li>
<li>Variabelns namn och värde paras ihop med ett likhetstecken (<strong>=</strong>)</li>
</ul>
<pre>x = 17</pre>
<p>  Här paras namnet <strong>x</strong> ihop med värdet <strong>17</strong>.</p>
<ul>
<li>Du kan välja vilket namn som helst på din variabel och då är det bra att välja något som beskriver vad den ska spara. Till exempel kan vi vilja spara antalet passagerare:</li>
</ul>
<pre>antal_passagerare = 3</pre>
<h4>Variabler kan uppdateras</h4>
<ul>
<li>Du kan när som helst ändra värdet på en variabel.</li>
</ul>
<pre>x = 17
x = 3
x = -5</pre>
<p>Efter att ha kört koden ovan kommer namnet <strong>x </strong>vara ihopkopplat med värdet -5 och kopplingen mellan de andra har försvunnit.</p>
<ul>
<li>Ett till exempel:</li>
</ul>
<pre>antal_passagerare = 3
antal_passagerare = antal_passagerare + 1</pre>
<p>Efter att ha kört koden ovan kommer variabeln med namnet <strong>antal_passagerare</strong> att ha värdet <strong>4</strong>. På andra raden kommer datorn först leta i minnet efter en variabel med namn <strong>antal_passagerare</strong> och ta dess värde som är <strong>3</strong>. Sedan kommer datorn addera <strong>3 + 1 =</strong> <strong>4</strong>. Sist kommer då värdet <strong>4</strong> att paras ihop med namnet <strong>antal_passagerar</strong> och variabeln kommer sparas i minnet.</p>
<h4>Variabler kan innehålla olika sorters värden</h4>
<ul>
<li>Värdet på variabler kan vara av olika <strong>datatyper</strong>. Hittills har vi använt <em>heltal</em> men andra exempel är datatyper som <em>strängar</em> och <em>flyttal</em>. Mer om dessa kan du läsa under avsnittet om datatyper.</li>
</ul>