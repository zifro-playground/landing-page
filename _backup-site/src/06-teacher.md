<!-- Template: Teacher Home -->
<!-- Link: /teacher/ -->
<!-- Page title: Teacher -->
<!-- Title: Välkommen till ZIFRO TEACHER! -->
<!-- Alert info: -->

Här har du allt material som du som lärare behöver för att planera, genomföra och utvärdera en lektion.

<!-- App Intro: -->

### Om ZIFRO TEACHER

- **[Aktiviteter](/teacher/aktiviteter)** – här hittar du handledningar för våra olika _aktiviteter_. Varje aktivitet har en översikt, planering, genomgångar och tips och trix. Vi vill att det ska vara superenkelt för dig som lärare att förbereda och hålla i bra lektioner med programmering!

- **[Resultat](/teacher/resultat)** – här kommer du att kunna följa hur det går för dina elever. Du kan kolla in där redan nu, men du kommer inte att kunna se dina elever då det ännu inte finns någon koppling mellan era konton.

- **[Kodguide](/kodguide)** – här hittar du texter som med lite mer djup än i genomgångarna beskriver de kodkoncept som vi berör i aktiviteterna. Du kan använda detta som en uppslagsbok om du eller dina elever vill veta mer.

<!-- Playground Title: Om ZIFRO PLAYGROUND -->
<!-- Playground Info: -->

När eleverna loggar in kommer de direkt till [ZIFRO PLAYGROUND](/playground). Där ser de samma aktiviteter som du kan se här. Är ni betalande användare har ni tillgång till fler aktiviteter än under testperioden.

<!-- Playground Bottom Text: Tille ZIFRO PLAYGROUND -->
<!-- Get Started: -->

### Kom igång med Zifro i undervisningen

För att använda Zifro i undervisningen behöver du och dina elever ha konton. Om du läser det här har du redan fixat det förstnämnda (bra!) och du behöver bara be alla elever att registrera sig i början av första lektionen med Zifro.

##### Registrera elev-konto (för skolor som inte har Skolon)

1. Eleverna går till [www.zifro.se](/) och klickar på `Registrera`.

2. Där fyller de i sin **mailadress**, sitt **namn** och väljer ett **lösenord**.

3. När de klickar på `Registrera` kommer de automatiskt till [ZIFRO PLAYGROUND](/playground), där de kan välja en aktivitet och börja koda.

##### Registrera elev-konto (för skolor med Skolon)

Eleverna kommer åt ZIFRO antingen genom Skolon-biblioteket eller genom att gå till sidan [logga in](/logga-in) och klicka på "**Logga in med Skolon**".

##### Låt eleverna arbeta individuellt eller i par

Både att låta eleverna arbeta på varsin dator och att dela dator med en klasskamrat fungerar jättebra.

Om ni kör två elever per dator, kommer här ett par tips:

- Uppmuntra till samarbete och att båda två är engagerade i varje uppgift. Även om det bara är en person åt gången som skriver själva koden så kan den andra komma med idéer och hjälpa till att hitta fel i koden.

- Sätt upp ett system för när eleverna växlar vem som skriver koden (t.ex. varannan bana eller varje 5 min).
<!-- Technical Info: -->

### Teknisk info

Du behöver **inte** läsa detta innan du börjar använda ZIFRO, men här samlar vi teknisk information som du kan tänkas vilja veta.

##### Om ZIFRO PLAYGROUND

- **Enheter**. [ZIFRO PLAYGROUND](/playground) är byggt för att köras direkt i webbläsaren på laptops eller stationära datorer. Det går även att köra på en del läsplattor, men vi kan inte rekommendera detta i och med att det inte är tillräckligt testat. I framtiden kan vi komma att utveckla appar och desktop-program, om det finns ett intresse för det.

- **Webbläsare**. [ZIFRO PLAYGROUND](/playground) ska fungera bra i alla moderna webbläsare. Vi rekommenderar Chrome, Edge eller Mozilla Firefox. Internet Explorer _kan_ krångla i vissa versioner. Om du upplever problem, hör av dig till oss på help@zifro.se!

- **Python-version**. I [ZIFRO PLAYGROUND](/playground) kör vi en version av Python som vi har implementerat själva. Därför kan det finnas syntax som vi inte har stöd för (t.ex. sätt att skapa listor). Det går inte heller att ladda in paket med hjälp av `import`. Vi har såklart sett till att alla uppgifter går att lösa med syntax som vi stöder!

- **Rensa cache**. Om du får ett felmeddelande när du laddar PLAYGROUND, testa att ladda om sidan utan cache (det kan ha fastnar något gammalt i cachen). Hur du rensar cachen beror på din webbläsare. I Chrome är enklaste sättet att öppna inspektorn (`ctrl` + `shift` + `i`), välja fliken "Nätverk" och kryssa i "Avaktivera cache". Ladda sedan om sidan (`ctrl` + `R` eller genom att markera adressfältet och trycka enter).

<!-- Feedback: -->

### Feedback

Vi utvecklar ständigt våra produkter och intresserade av vad du tycker om det vi gör. Du kan när som helst maila tankar och idéer till feedback@zifro.se eller fylla i rutorna som ligger runt om på hemsidan.

<!-- Feedback Box: reference to {Continuous Feedback} form -->
<!-- Support: -->

### Hjälp

Om du kör fast i något steg eller upplever något krångel vill vi att du hör av dig så fort som möjligt till help@zifro.se, så ska vi försöka hjälpa dig!

<!-- Support Buttom Text: Be om hjälp -->
<!-- Support Button Link: mailto:help@zifro.se -->
