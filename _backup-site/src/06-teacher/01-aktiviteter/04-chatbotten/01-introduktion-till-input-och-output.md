<!-- Template: Tutorial Page -->
<!-- Link: /teacher/aktiviteter/sortera-varorna/introduktion-till-input-och-output -->
<!-- Page name: Introduktion till input och output -->
<!-- Time Duration: 5 -->
<!-- Step by step Text: -->

#### Program som pratar med användaren

- **Input och output.** För att skriva roliga program kan det vara bra att kunna prata med en _användare_, dvs en som kommer att använda programmet. Det gör vi genom att använda _input och output_ för att ställa frågor till användaren eller säga saker. _(klicka)_

#### Hälsa på användaren

- **Print.** För att skicka meddelanden till användaren använder vi funktionen **print**. Mellan parenteserna till `print()` skriver vi meddelandet vi vill skicka.
- **Textmeddelanden.** När vi vill säga “Hej!” måste vi komma ihåg att använda citationstecken så att datorn förstår att det är en text vi vill skicka.
- **Kör raden.** Om vi kör den här raden kommer det upp en bubbla som säger “Hej!” till användaren. _(klicka)_

#### Glömmer citationstecken

- **Felmeddelande.** Om vi glömmer citationstecken (`""`) kommer vi få ett felmeddelande där datorn säger att den inte kunde hitta variabeln _Hej_ i minnet. _(klicka)_

#### Hälsa på användaren

- **Flera saker i print.** Ibland kan vi vilja skriva ut flera saker med en print. Då använder vi kommatecken (`,`) mellan varje par.
- **Lägg ihop texterna.** När vi kör raden kommer print att lägga ihop texterna på båda sidor om kommatecknet. Eftersom `namn` är namnet på en variabel så hämtar den värdet `“Sara”` från minnet. (Kommatecknet lägger automatiskt in ett mellanslag mellan de olika texterna inuti print-funktionen)
- **Kör raden.** När vi kör raden kommer användaren få en bubbla som säger “Hej Sara”. _(klicka)_

#### Ställa frågor till användaren

- **Input.** Om vi vill ställa frågor till användaren så använder vi funktionen `input()`. Mellan parenteserna skriver vi frågan vi vill ställa till användaren, på samma sätt som vi skickar meddelande med print.
- **Användaren får svara.** När vi kör den raden kommer det komma upp två bubblor för användaren. Den första ställer frågan och i den andra får användaren fylla i sitt svar.
- **Svaret skickas.** När användaren matat in sitt svar och klickat den på "enter" eller den gröna knappen för att skicka svaret. _(klicka)_
- **Svaret sparas** Då sparas svaret i minnet i en variabel med namn _svar_. _(klicka)_

#### Hälsa på användaren

- **Använd inmatat namn.** Nu kan vi på nästa rad använda det svar som användaren matat inte för att säga “Hej Johanna” eller något annat namn beroende på vad användaren svarat. _(klicka)_

#### Val beroende på svar

- **If-satser.** När vi tar in svar från användaren kan vi använda det för att göra olika val beroende på vad användaren svarat. Här är ett exempel där vi skriver ut olika saker till användaren beroende på vad den svarar att den heter. Om användaren svarar att den heter _Jonathan_, så säger vi “Tjenare! Fint namn.”, annars säger vi bara “Hej” och det namn som matades in.
- **Sammanfattning.** Så med `input()` och if-satser kan vi själva göra program som pratar med användare, som till exempel en enkel chatbot.

<!-- Video Tutorial ID: TODHZIeXrCk -->
<!-- Presentation Slides Link: https://docs.google.com/presentation/d/e/2PACX-1vQlaX-7TVWo4mr6I2K9jGfW3-9vwkmQCM3pY3Ww7ZIsqvs_Cu7-mx3mGRp-7S2_P5yKvneP1ds-yLDl -->
<!-- Code concept tag: [input-output] -->
